# -*- mode: mandoku-view; -*-
#+TITLE: 兩同書
#+DATE: 2015-08-24 23:19:42.167187
#+PROPERTY: ID KR3j0016
#+PROPERTY: BASEEDITION WYG    
#+PROPERTY: JUAN 提要
<pb:KR3j0016_WYG_000-1a>¶
欽定四庫全書　　　　子部十¶
　提要¶
　　兩同書　　　　　　雜家類一(雜學之屬/)¶
　　　　(臣/)等謹案兩同書二卷唐羅隠撰隠字昭諌¶
　　　　新城人本名横以十舉不中第乃更名朱温¶
　　　　篡唐以諫議大夫召不應仕錢鏐為錢塘令¶
　　　　尋為鎮海軍掌書記節度判官鹽鐵發運副¶
　　　　使授著作佐郎司勲郎中厯遷諫議大夫給¶
<pb:KR3j0016_WYG_000-1b>¶
　　　　事中吳越備史載隠所著有淮海寓言讒書¶
　　　　不言有此書然淮海寓言及讒書陳振孫已¶
　　　　訪之未獲惟此書猶傳于今凡十篇上卷五¶
　　　　篇皆終之以老氏之言下卷五篇皆終之以¶
　　　　孔子之言崇文總目謂以老子修身之説為¶
　　　　内孔子治世之道為外㑹其㫖而同元然則¶
　　　　兩同之名盖取晉人將無同之義晁公武以¶
　　　　為取兩者同出而異名非其㫖矣書録解題¶
<pb:KR3j0016_WYG_000-2a>¶
　　　　引中興書目以為唐吳筠撰考宋史藝文志¶
　　　　别有吳筠兩同書二卷與此書同載雜家類¶
　　　　中非一書也¶
　　化書　　　　　　　雜家類一(雜學之屬/)¶
　　　　(臣/)等謹案化書六卷舊本作齊邱子題南唐¶
　　　　宋齊邱撰宋張耒跋其書遂謂齊邱犬䑕之¶
　　　　雄葢不足道晁公武亦以齊邱所撰著於録¶
　　　　然考宋碧虚子陳景元跋稱舊傳陳搏言譚¶
<pb:KR3j0016_WYG_000-2b>¶
　　　　峭景昇在終南著化書因逰三茅厯建康見¶
　　　　齊邱有道骨因以授之曰是書之化其化無¶
　　　　窮願子序之流於後世於是杖靸而去齊邱¶
　　　　遂奪為己有而序之則此書為峭所撰稱齊¶
　　　　邱子者非也書凡六篇曰道化術化徳化仁¶
　　　　化食化儉化其説多本黄老道徳之㫖文筆¶
　　　　亦簡勁奥質元陸友仁硯北雜志稱譚景昇¶
　　　　書世未嘗見他書言其論書道鍾王而下一¶
<pb:KR3j0016_WYG_000-3a>¶
　　　　人而已今考書道一條見在仁化篇中而友¶
　　　　仁顧未之見則元世流傳葢已罕矣峭為唐¶
　　　　國子司業洙之子師嵩山道士得辟榖養氣¶
　　　　之術見沈汾續仙𫝊中其説神怪不足深詰¶
　　　　又道家稱峭為紫霄真人而五代史閩世家¶
　　　　稱王昶好巫稱道士譚紫霄為正一先生其¶
　　　　事與峭同時未知即為一人否方外之士行¶
　　　　踪靡定亦無從而考核矣乾隆四十六年九¶
<pb:KR3j0016_WYG_000-3b>¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
